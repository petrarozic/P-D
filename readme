Planned&Done

Planned&Done je aplikacija kojom korisnik organizira vrijeme i raspoređuje zadatke. Aplikacija
omogućuje bilježenje, brisanje i editiranje zadataka. Zadacima je omogućeno zadavanje planiranog
vremena izvršavanja, krajnjeg vremenskog roka te atributa prioriteta i kategorije.
Pri pokretanju aplikacije prikazuju se zadaci, koje je korisnik dodao, u dvije liste: lista planiranih
i lista obavljenih zadataka. Za svaki zadatak prikazani su atributi prioriteta (obojeni uskličnik: siva –
neodređen prioritet, zelena – najniži prioritet, žuta – srednji prioritet, crvena – najviši prioritet), datumi
planiranog izvršavanja, te datum krajnjeg roka.
Dužim klikom na zadatak te potvrdom u dijaloškom okviru omogućeno je brisanje zadatka.
Pored prikazanog zadatka nalazi se ikona za uređivanje svojstava tog zadatka; uređivanje je onemogućeno
za obavljene zadatke. Pored svakog zadataka nalazi se checkbox kojim označavamo da je zadatak
obavljen. Klikom na njega zadatak se automatski premješta u odgovarajuću listu.
Klikom na gumb koji se nalazi u donjem desnom rubu ekrana omogućeno je dodavanje novog
zadatka. Prilikom dodavanja zadataka obavezno je unijeti ime, dok su ostali atributi opcionalni.
Omogućeno je sortiranje i filtriranje zadataka. Sortiranje je omogućeno prema sljedećim
kategorijama: datumu planiranog vremena izvršavanja, datumu krajnjeg roka te prema prioritetu, u
uzlaznom ili silaznom poretku. Filtriranje je omogućeno prema sljedećim kriterijima: prioritetu, kategoriji
te vremenu planiranja i krajnjem roku.
U padajućem izborniku su sljedeće opcije: kalendar, pomodoro tehnika, notifikacije,
istovremeno brisanje svih završenih zadataka, ažuriranje kategorija i izvoz u pdf.
Na kalendaru su označeni datumi na koje korisnik planira izvršiti zadatke te su obojeni prema
najvećem prioritetu zadatka u tom danu. Klikom na određeni datum prikazuju se svi zadaci planirani za
taj dan.
Opcija Pomodoro omogućuje korisniku praćenje izvršavanja zadatka pomoću Pomodoro tehnike,
gumbima Pomodoro, kratka pauza i duga pauza te start, pauziranje trenutnog ciklusa te restartanje
trenutnog ciklusa.
Omogućeno je paljenje i gašenje obavijesti. Obavijesti stižu svaki dan u 9 ujutro obavještavajući
korisnika ima li ili nema planiranih zadataka za sljedeći dan.
Omogućeno je ažuriranje kategorija: dužim pritiskom na kategoriju nudi se mogućnost brisanja,
također je moguće dodati novu kategoriju.
Listu zadataka s početnog ekrana moguće je izvesti u PDF.

Aplikacija je testirana na uređajima : Samsung galaxy J7, Nexus 5 i Nexus 9.
Prilikom pokretanja aplikacije u android studiu, ukoliko dođe obavijest o suvišnim modulima, potrebno ih
je ukloniti.
Doprinosi članova vidljivi su iz commit-ova na bitbucket projektu, uz međusobno savjetovanje.
